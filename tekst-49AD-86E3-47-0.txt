griet." Daar heb ik echt even diep om moeten glimlachen. Maar het gaat niet over mij, hè? Het gaat over hen. En dat wil ik zo goed mogelijk faciliteren. Ik denk dat het een kwestie is van niet een soort ruimte in te nemen die niet kloppend is. Het zal in elk geval niet zo zijn dat ik mezelf leuker zit te vinden dan die gast.Je wordt als gast heel liefdevol omringd. Je mag dingen laten zien waar jij om een of andere reden iets mee hebt. En als er dan iemand is die werkelijk geinteresseerd is en vragen stelt, dan vinden mensen dat ontzettend fijn. Dus ik hoop dat dat zwaarder weegt dan eventuele gedachten over wie de wedstrijd wint. Want daar gaat het natuurlijk niet om?
Nee, maar iedereen heeft toch een mening over de presentator en de gast.
*Ik heb tot mijn ontzetting gehoord dat elke aflevering gerecenseerd wordt. Elke aflevering! En dan ook nog eens in alle kranten! Nou, daar ga ik me allemaal ver van houden.
Klopt het dat jij in Nederland geliefder bent dan in België?
"Ja, dat is wel mijn indruk. Ik ben een van de weinige Vlaamse schrijvers die meer verkoopt in Nederland. Op straat word ik hier ook vaker aangesproken. Dat heeft met de Nederlandse natuur te maken.
Jullie doen dat sneller. Als ik op de Veluwe met mijn hond loop te wandelen zegt iedereen elkaar gedag. Als ik dat in België doe draaien veel mensen hun kop om. Ze vinden het raar dat je gedag zegt. Ik maak er nu echt een sport van om dat altijd te doen, maar minstens de helft van de keren krijg ik niets terug!'
Ikzag dat Uma tijdens je theatercolleges gewoon in een mand op het podium ligt. Ligt ze straks ook in de Zomergasten-studio?
'Ja! Dat vind ik zo leuk! Ze is zo'n heerlijke, makkelijke hond. Als ik er ben, is zij er ook.
Dan vindt zij het oké. In het theater sta ik tijdens de inlooptijd vaak in de coulissen te wachten. Dan gaat zij vast een kijkje nemen in de zaal en dan komt ze weer terug. Je kan het niet beter regisseren dan dat zij het doet?
Vorig jaar oogde het Zomergasten-decor nogal kil. Zo'n hondenmand in het decor is wel een heel gezellig vooruitzicht.
'Ja, precies. Het is een soort gezelligheids-factor dat zij daar lekker ligt. Uma hoort er gewoon bij.•